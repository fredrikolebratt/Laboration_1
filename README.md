# Laboration_1
Material och övningar i laboration 1

I laborationen finns också boken *A Whirlwind Tour of Python* av  Jake VanderPlas (O’Reilly). Den kan både användas för att lära sig programmera, då samtliga kapitel finns i form av notebooks där dataceller går att manipulera varför ni själva kan testa runt i dessa. Den fungerar också som referensmaterial för hur man kodar i Python som ni kan läsa när ni ska lösa uppgifter i laborationerna. Om ni inte tidigare programmerat i Python rekommenderar jag att ni går igenom boken via dess notebooks samt även gör de tutorials som finns med i laborationen. 

Det finns två mappar med tutorials, den enda, Tutorials basic Python, är framförallt informativa medan den andra är kortare och mindre tydliga, men innehåller ett antal övningar, så kallade Challenges som är bra att träna på inför inlämningen. 

Är du ny med Python rekommenderas att göra alla tutorials i båda mapparna. Gör i så fall först de tutorials som finns i mappen Tutorials basic Python och därefter de som finns i Tutorials_med_övningar. Alla tutorials är valfria. 

## Inlämning

Laborationen består av två filer *Inlämning_1_del_1* och *Inlämning_1_del_2*. Där finns ett antal uppgifter som ni ska lösa i par. Vissa uppgifter är programmeringsuppgifter medan andra ska besvaras med text. Skapa alltid nya block (text eller kod) för att besvara en fråga.

De som tidigare programmerat i Python kan enbart välja att lämna in inlämningsuppgiften utan att gå igenom tutorials eller läsa i boken. Allt material är på engelska utom uppgiftsbeskrivningarna. När ni kommenterar och beskriver er kod är det valfritt om ni använder engelska eller svenska. 

## Miljöer

Ni väljer själva om ni vill installera Anaconda och köra laborationerna lokalt på er egen dator eller om ni vill använda Colaboratory som är en molnbaserad miljö för att programmera Python i Jupyter. 

En fördel med Anaconda är att det kan gå snabbare att excekvera koden samt att ni kan ha såväl datafiler som notebooks i ert lokala repositorie och därmed enklare kommer åt era datafiler jämfört med Colaboratory . En nackdel är att en del studenter hade problem med miljövariabler för Anaconda förra året vilket skapade problem att köra vissa maskininlärningsalgoritmer som krävde specifika bibliotek som då inte gick att installera. Användare av MAC hade inga problem. 

