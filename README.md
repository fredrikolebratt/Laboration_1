# Laboration_1
Material och övningar i laboration 1

I laborationen finns också boken *A Whirlwind Tour of Python* av  Jake VanderPlas (O’Reilly). Den kan både användas för att lära sig programmera, då samtliga kapitel finns i form av notebooks där dataceller går att manipulera varför ni själva kan testa runt i dessa. Den fungerar också som referensmaterial för hur man kodar i Python som ni kan läsa när ni ska lösa uppgifter i laborationerna. Om ni inte tidigare programmerat i Python rekommenderar jag att ni går igenom boken via dess notebooks samt även gör de tutorials som finns med i laborationen. 

Det finns två mappar med tutorials, den enda, Tutorials basic Python, är framförallt informativa medan den andra är kortare och mindre tydliga, men innehåller ett antal övningar, så kallade Challenges som är bra att träna på inför inlämningen. 

Är du ny med Python rekommenderas att göra alla tutorials i båda mapparna. Gör i så fall först de tutorials som finns i mappen Tutorials basic Python och därefter de som finns i Tutorials_med_övningar. Alla tutorials är valfria. 

## Inlämning

I laboration 1 ingår två inlämningar. Dessa heter *Laboration 1.1* och *Laboration 1.2*. I båda ingår ett antal koduppgifter samt även en del frågor som ska besvaras i textceller i Jupytermiljön. Där finns ett antal uppgifter som ni ska lösa i par. Ni ska versionhantera och spara den som en notebook i ert GitHub repositorie för laboration_1 som ni får tilldelad via GitHub classroom. Instruktioner kring detta finns i Studium. När ni är färdiga ska ni lämna in länken till Collaboratory där er färdiga laboration är kodad.

De som tidigare programmerat i Python kan enbart välja att lämna in inlämningsuppgiften utan att gå igenom tutorials eller läsa i boken. Allt material är på engelska utom uppgiftsbeskrivningarna. När ni kommenterar och beskriver er kod är det valfritt om ni använder engelska eller svenska. 

## Miljöer

Vi kommer att använda Googles Colaboratory för att genomföra laborationerna i kursen. Detta är en miljö för att köra Jupyter Notebooks på ett smidigt sätt utan installationer, nästan alla bibliotek som vi kommer använda finns dessutom redan installerade i Collaboratory så det är bara att köra igång. För att lära er miljön rekommenderas att börja med att köra de tutorials som Colaboratory föreslår när ni startar. Ni måste också koppla Colaboratory till ert GitHub-konto, instruktioner finns på Studium.

Ni väljer själva om ni istället för att köra Colaboratory vill installera Anaconda och köra laborationerna lokalt på er egen dator. En fördel är att det ofta är snabbare jämgfört med att excekvera koden i Colaboratory, i alla fall för uppgifter med mindre datamängder, är datamängderna större kan det också bli svårigheter beroende på hur bra er dators processor är. En nackdel med Anaconda är att en del studenter har haft problem med miljövariabler för Anaconda vilket skapade problem att köra vissa maskininlärningsalgoritmer som krävde specifika bibliotek som då inte gick att installera. Användare av MAC hade inga problem. 

